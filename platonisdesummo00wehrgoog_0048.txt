ι PLAToNrs .
ma summo BoNo noonNA.

Cap. Ι,

Quod universae philosophiae Platonicae tribuitur, eam
tamquam unum integrum corpus varia 'membra philosophiae, ’
ante separata et disjecta, in se collecta et contexta tenere,
id quum in omnibus ejus partibus, tum in doctrina· de summo
,bono conspicuum est. Nam quum antecedentium philos—opho-
rum alii quaererent de fine et consilio totius rerum universi-
tatis neglecta humanae mentis et vitae consideratione, alii in
hac sola versantes rerum naturalium investigatione omnino su-
persederent, Plato utrorumquerationes consociavit intelligens
ethicam a physica non ita posse separari, ut, qui sit finis ho-
mini propositus et quid huic tamquam summum Bonum sit ex-
petendum, cognoscere liceat, nisi, quid sit in omni rerum na-
tura bonum, totiusque mundi consilium exploretur ¹). Homo
enim, ait ille, nihil nisi pars una est universitatis rerum, ad
hanc semper spectans et tendens: ac quum omnia singula illius
universi gratia sint generata et constituta, ut hoc hene se ha-
heat et ad perfectum beatumque statum perveniat, homines ea.
lege nati sunt, ut pro sua quisque 'parte id agant, quod uni-
versi requirat consilium et salus. Quamquam vero totum* non
ad partem sed singulas partes ad totum referri oportet, tamen
idem et nihil, nisi quod toti optimum est, singulis convenit,

 

1) Bene de eo Aristocles ap. Euseb. Praep. Ev. XI. 3. sic judicat:
ἠξίου μὴ δύνασθαι τὰ ἀνθρώπινα κατιδεῖν ἡμᾶς, εἰ μή τὰ θεῖα
πρότερον ὀφθείη.

 

